# OOP
Лабораторна робота №1

Реалізувати у вигляді об’єктно-орієнтованої системи структури даних та
алгоритми з інших предметів (Список 1). Реалізовані структури даних мають
підтримувати роботу з даними різних типів. Продемонструвати роботу
системи на примітивних типах (int, double), бібліотечних типах (string,
vector), а також реалізованих класах (Список 2). Для всіх структур даних
реалізувати методи отримання текстового подання (наприклад, з метою
виводу на екран), а також генерації відповідних структур даних, заповнених
випадковими даними.

Варіантом цієї лабораторної роботи є номери пунктів зі списків 1 та 2.

Список 1: структури даних та алгоритми.

1. Список, циклічний список. Реалізації на основі зв’язних списків,
масивів, бібліотечних засобів. Пошук елемента за значенням, за
індексом, першого елемента за заданою умовою.

Список 2: класи для опису даних.

7. Інформація про дату (рік, місяць, день) та час (години, хвилини,
секунди). Перевірка правильності дати та часу відповідно до
григоріанського календаря. Арифметика моментів часу: різниця між
двома моментами часу у заданих одиницях, додавання чи віднімання
такої різниці до заданого моменту часу. Обчислення дня тижня для
заданої дати.



Лабораторна робота №2
Реалізувати програму з графічним інтерфейсом користувача. Для реалізації інтерфейсу можна використовувати Qt або інший фреймворк (за бажанням студента, погодивши з викладачем).
Далі наведені можливі програми для реалізації, для кожної з яких є основні можливості (які треба обов’язково реалізувати) та список додаткових можливостей (з них треба обрати декілька для реалізації, хоча за бажання можна реалізувати й усі, отримавши за це більше балів). Варіантом цієї лабораторної  роботи є номер програми та номери додаткових можливостей, які будуть реалізовані.

Програма 1 – розумний таймер
Базові можливості:
●	Можливість запуску таймерів, звуковий та візуальний сигнал по завершенню часу.
●	Таймери на певний проміжок часу (власне таймери) або до заданого моменту часу (будильники)
●	Можливість одночасного запуску декількох (довільної кількості) таймерів, 
●	Зручний інтерфейс для перегляду списку таймерів, керування таймерами 
Додаткові можливості:
1.	Фільтри для вибору таймерів за різними параметрами.
2.	Таймери різних типів – дозволяють налаштовувати сигнал, значення часу, інші параметри.
3.	Різні формати задання часу таймерів – час від даного моменту, час спрацювання, різні формати часу, інші можливості
4.	Підказки під час запуску таймерів – можливість задати певні залежності між таймерами, наприклад, після спрацювання таймера типу 1 рекомендовано запустити таймер типу 2
5.	Завчасно налаштовані групи таймерів з можливість швидкого запуску всіх таймерів групи
6.	Можливість режиму “Do not disturb” – певного часу, коли сигнали таймерів не спрацьовують.
7.	Можливість запам’ятовувати запущені таймери і продовжувати роботу після перезапуску застосунку чи ОС.

